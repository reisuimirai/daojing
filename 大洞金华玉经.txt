经名••大洞金华玉经。撰人不 详，约出于南北朝。系改编《雌 一玉检五老宝经》而成。一卷。 底本出处：《正统道藏》洞真部 方法类。

夫得受大洞之诀，洞一上道雌一 合变，当先诵帝君上愿、玄母八间金华 隐书。斯乃九天帝君怀中禁书也。若 传授弟子，当先告斋，前后各一日，又 清斋一百日，乃得付之。中斋七十日、 下斋三十九日，对斋苦行，而相传授 焉。不审其人，无斋而传付者，经师当 死，受者失两明焉。斋不苦切，经师当 病，受者失口焉。施重于经师，防轻览 也。灾加于弟子，慎口目矣。愆重祸 于七世，炁结生于冥考。若得此经，受 便施行，不得愆犯懈替，宣泄之约，一如上法。馔经师于三斋，如奉君父焉。 考幽室于闲林，如寂无人焉。存五神 于紫房，如真灵之在焉。非君师、父 子、兄弟之施者，必勿受矣，示虚真之 物用，明守禁之难犯也。非君师、父 子、兄弟之室者，必勿履矣。示止足之 勿广，明隐逸之抱一也。非君师、父 子、兄弟之服者，必勿服矣，示天亲之 勿多，明盈溢以自裁也。研天精之妙 觉，絶万累之近想，而至行彰于辛苦， 絶迹同于无景，三餐足于山涧，密诚着 于遂往。尔乃声驰于五老之室，德举 于三清之上，保内凝于明玉，使衣巾鲜 而不秽，念三元于泥丸，守九真于形 宅，吐纳五华，呼吸玉液，朝暮求仙于 空同，寝息啓神于太漠，孜孜不倦，勤 勤不释。如此之人，始可与言大洞之 门户，预求道之妙想矣。奉之者登三 晨，游太霄，违之者没三泉，入太幽。 夫传授之者，当令经诀再岀，勿顿 授者也。先授法诀者，欲令其施行存 思，精鍊五形，感念紫房，流秽荡情，专 贞抱一，旦夕期灵。故大丹隐玄，号曰

《金华经》，三元玉晨，是曰雌一精也。 按存修雌一三年之后，乃又得诵《大洞 真经三十九章》耳。今受此诀，亦得施 行，施行诀事，必获神仙，不必俱持《大 洞真经》而一通之也。

夫存感笃诚，合真对景，三元见 矣。自获此经，玄虚降授，黄老告符， 运灵引曜，五老散华，空中受文，即登 太无。

帝君十二愿篇目曰：愿天、愿地、 愿风、愿云、愿阴、愿阳、愿太空、愿太 无、愿太虚、愿大有、愿自生、愿生神 也。玄母八门行间篇目曰••愿玄母与 我俱生于生气之间，与我俱存于日月 之间，与我俱保于九天之间，与我俱食 于自然之间，与我俱饮于匏河之间，与 我俱息于玉真之间，与我俱寝于仙堂 之间，与我俱游于三玄之间。

兆在别室，常当读是经，不忘须 臾，此爲内愿帝君，开善八间者矣。今 五岳诸仙，及神州仙女，犹酌琼浆而按 珍果，说大愿，陈八间，期太素，奉三 元，志霄晨，爲玉真，拔七世，入广寒，

岂况世中之庸猥，五浊之微贱者哉。 当可替而修，闻而不爲耶？夫形神虽 精苦于生生，而七世有罪，而不解者， 己亦必无仙冀也。是以须啓大愿，陈 八间，以释其积结耳。七考既福，兆乃 可不死，不死者乃得道之宗本，爲仙之 根始，志行是业者，可不勉励于长存哉。 九天帝君十二上愿、九灵玄母八 间神门文，回元五通，禳除世殃，上福 七祖，身致神仙。静于密室，散香正 烟，而读《大洞金华经》曰： 北极天皇，太一帝君，玉清紫虚， 二景明圆，无上大道，太素三元，四方 五老，六盖七晨，八上九灵，隐道回元， 玄母五通，金华高仙，司命天师、主生 大神，太微天无，以醮因缘。上愿九 玄，护魄扶魂，明真元照，并来在身，仰 招无上，五通大仙，俯逮无下，隐道回 元，七世积罪，今爲结散，受福南宫，洒 香八门。愿天、愿地、愿风、愿云、四愿 一合，定籍长生，天盖胎根，地助曜灵， 神风八扇，景云流盈，我与帝君，同台 上清，观眄北玄，解带玉庭，庆加七祖，

玄考科真，上愿四达，寿与日倾。中愿 亦四，领理帝君书，愿阴、愿阳，愿太 空，愿太无、三五明神，七九所居，帝君 元父，定生之初，玉皇凝驾，常在我庐。 我存紫房，泥丸桃康，凝阴固血，魂生 太阳，灵空膜晖，太无履长，空无九炁， 与我黄裳，七考介福，受仙南宫。下愿 亦四，长生仙府，乃愿太虚，又愿大有， 神存九天，形游真宇，帝君混合，徊游 七九，祸去我室，福来我取，恶言消亡， 顺言善愈。复愿自生，天地爲父，复愿 神生，和气爲母，回元五通，有除罪垢， 福冠七叶，超生弥久。愿言高皇，帝君 合唱，唱音逸霄，八响万畅，灵翰逆冲， 千真同偿，从劫至劫，常会十二庆。大 哉帝君恩，万福回元。

又愿八间玄母，造神八间之唱，九 灵洞眄。

上愿玄母，与我俱生于生气之间， 得使紫景膜虚，天人合符，飞真凌羽， 而我与之俱，天乐娱心，离脱百忧，七 玄称庆，上灵所扶。

次愿玄母，与我俱存于日月之间，

三光之际，大帝并轩，青旄緑盖，华耕 绣帔，锦服玉带，携提五老，同宾四大， 入晏华寒，出眄八外。

三愿玄母，与我俱保于九天之间， 乃凝真圆曜，夷心内鍊，煞溢灵堂，感 神万千，身升九霄，考福重玄，散带空 同，抚轮累天，吉享七世，更生爲人，我 保太真，与日同年。

四愿玄母，与我俱食于自然之间， 永离三徒，长会自然，七宝玉粒，金丹 紫芒，隐芝右掇，左拾夜光，凤胎虎沫， 云琅琼霜，奇味一御，则身拂太空。

五愿玄母，与我俱饮于匏河之间， 而流津万崖，既清且甘，回水玉精，灵 润碧蓝，上注絶霄，流源神堂，横波郁 踊，鼓扇太空，浮游浩清，饮嗽东蒙，高 揖霞晨，奇乐沧浪，七考得仙，介福洋 洋，体誓九河，所向咸康。

六愿玄母，与我俱息于玉真之间， 浩哉上座，涧邈霄清，五老罗室，玉华 告灵，西王飞轩，策羽流耕，与我俱息， 九玄之庭，庆锺七考，受胎更生，身槃 琼宇，神栖圆明。

七愿玄母，与我俱寝于仙堂之间， 幽妙灵房，玄华四陈，朱宇凤构，光明 映轩，金床玉榻，紫帷龙门，上坐玄皇， 中席天真，我处其右，携带缠绵，大福 七考，受书更生。

八愿玄母，与我俱游于三玄之间， 乃逸辔太漠，回耕三玄，五老扶胥，王 母比肩，俪轮神丘，停驾九天，定书太 上，受位爲真，雌一九混，从亿至千，洞 经八响，七祖获仙，从劫至劫，常会八 间。八间在何，永我因缘，五老降福， 道德読読，万气上生，固保泥丸。愿言 既毕，日月同年，大哉虚生，玄母动静， 八门行间。

徊风大混合帝一之道存修九图 修本经，存祝名都毕，更闭两目， 存此百神变成白气，如日烟之状，从玄 虚中来入口中郁郁良久觉白气下 从下部孔中出，又从玉茎孔中出。又 觉白气从两脚底、两手心中出，并冠缠 一躯，上下手足，混合一身。与白炁同尘上下，不相见也。


良久，白气忽复变色，成紫云郁郁，又从 我口中入头中，及至五藏间，充满腹内。

良久，紫云又从两足底、两掌心、大孔、


玉茎孔中出，冠绕一体。



良久，郁然上下，与紫云合形，不相见 也。


须臾，存紫云之气，充满左右及一室之 内，又存见口中出风气之扇，紫云之烟 乃回转，更相缠绕结。

忽成一真人，男形也，始生之状，长四 分，号曰大洞帝一尊君，名父宁在，字 合母精，是守死关之衆神，回风混合， 共成帝一之尊君也。



又存此尊君，来入我口中舌下，复从舌 下径上升紫房六合宫，平坐，外向尊 君，左手把兆五籍，右手把兆五符，尊 君口之左边有日光，径九分，尊君口之 右边有月光，径一寸，尊君口舌吐徊风 之气，吹此日月之光，皆郁郁，或白色， 或赤色，令光气下入兆五藏、六府、百 节，一身之内，洞彻朗然，内外如白日 之状。良久忘身，忽然事讫。

此图眉间略画形像，即存如第八图，大 在紫房六合


乃心祝曰：

大洞帝一，太素尊灵，父宁母精 一一合双成，百真大混，一徊始生 身结八烟，变胎元婴，日月宝光 洞我躯形，太一在上，与帝合并 泥丸保玉，五藏华明，长合日月 手执洞经，位爲仙翁，神升上清

三十九章，金符羽庭。 此是徊风大混合帝一之道，毕也。 万变百化，洞真太一之法，极尽于此 矣。

夕夕常存大洞帝一尊君，在兆鼻 下人中中央，白日常存在口内上齿之 外，鼻下人中上脣之里也。尊君形皆 当向外，坐立起居在意存之。存尊君 口中衔日光，径九分，照明万丈，同朗 兆身。夫一者，帝之真一也。一之所 变，归一者也。读〔大〕洞真经时，亦存 帝J尊君，在兆面前，以尊神口对兆之 口间，令相向，听我读洞经之音，以散 七世之结焉。

帝一尊君，讳父宁在，字合母精， 日夕恒忆之勿忘，辟万试，灭千患，除 恶魔，致神仙也。若兆体中有疾痛不 宁处，急存帝一尊君，令口吐日光白 气，熏我痛疾处，痛疾即愈也。

帝一尊君，形如始生之男，不着衣 服，身长四分耳。所谓大混反胎，始形 之真也。


大洞内法存修雌雄真一十三图 按九宫前后，逐宫相沓，向背遮 影，不能对见，难以正面图画。今据排 次第，即在右侧，作正面画却沉，若侧 身画，即又存想不正。请存各宫真神， 并面向前正坐，其中三真者，即二真相 对，令如隐居注。首寸与明堂，共得一 寸，虽正画成，亦系在右边也。精详存 用，如经九年，白日升天